---
title: Vær varsom plakaten
aliases: 
  - Vær varsom plakaten
lang: nb-NO
authors:
  - Audun Bredal Halvorsen
tags:
  - Lovverk
created: 2023-05-03 10:35:09
updated: 2023-05-05 13:32:47
---
# Vær varsom plakaten
![[vvp-plakat.png]]

## Hva og hvorfor?
Vær-Varsom-plakaten er en liste over selvpålagte normer for trykt presse, fjernsyn, radio og nettpublikasjoner i Norge. Den ble opprettet i 1936 og har siden blitt revidert med jevne mellomrom for å tilpasse seg medie, - og samfunnsutviklingen. Hensikten med plakaten er å skape tillit til pressen blant folket ved at pressen selv pålegger seg tydelige prinsipper og en høy moralstandard som de forplikter seg til å følge.

## Håndheving og konsekvenser
![[pfu-logo.png]]
Norsk presseforbund har opprettet et eget kontrollorgan kalt Pressens faglige utvalg (_PFU_) som skal reagere dersom medieaktører bryter med prinsippene i Vær-varsom-plakaten. PFU består av syv medlemmer som velges for to år om gangen.

Dersom man som privatperson, institusjon eller bedrift reagerer på yrkesutøvelsen hos en norsk medieaktør, legger man inn klage på siden til PFU, som behandler saken.

PFU har som formål å fremme den etiske og faglige standarden i norske medier, gjennom å behandle klagene som kommer inn. Dersom en aktør blir dømt av PFU for å ha brutt et punkt i Vær-varsom-plakaten, må aktøren selv publisere dette gjennom sin kanal. Man får med andre ord ikke en økonomisk straff, men dersom man over tid blir dømt, blir dette lagt merke til og aktøren vil miste sin troverdighet hos folket. Dette vil over tid også gå utover bedriftens økonomi. Her er et eksempel hvor TV2 publiserer på sin plattform at de har blitt dømt av PFU: [https://www.tv2.no/nyheter/innenriks/tv-2-felt-i-pressens-faglige-utvalg/15300602/](https://www.tv2.no/nyheter/innenriks/tv-2-felt-i-pressens-faglige-utvalg/15300602/)

## Sentrale punkter i Vær Varsom plakaten
- Pressen skal være fri, saklig, nøytral og uavhengig.
- Pressen skal verne om demokratiet, beskytte enkeltmennesker og minoriteter.
- Pressen skal skille mellom journalistikk og reklame.
- Informasjon og sitater skal gjengis korrekt i innhold og kontekst.
- Pressen skal verne om menneskers privatliv.
- Personer som kritiseres, skal ha anledning til å forklare sin side av saken før noe publiseres.

Les hele plakaten her: [https://presse.no/pfu/etiske-regler/vaer-varsom-plakaten/](https://presse.no/pfu/etiske-regler/vaer-varsom-plakaten/)

## Noen eksempler hvor Vær-varsom plakaten har vært aktuell:
- I 2022 meldte Durek Verrett Se og Hør til PFU etter at de hadde skrevet en sak om hans sykdom. Han mente at dette var et brudd på 4.3 hvor det står at man skal verne om folks privatliv. Se og Hør ble derimot ikke dømt. PFU mener at en person som offentlig snakker om helsen sin og bruker den i sine forretninger, må tåle at dette også da belyses når han blir syk. Når Verrett har et alternativt syn på helse som han også prøver å tjene penger på, er det relevant for offentligheten når han er syk. PFU er likevel åpne om at denne saken er vanskelig å ta stilling til. Les hele saken er:  [https://www.nrk.no/kultur/durek-verrett-tapte-mot-se-og-hor-i-pfu_-_-svaert-krevjande-sak-1.16119592](https://www.nrk.no/kultur/durek-verrett-tapte-mot-se-og-hor-i-pfu_-_-svaert-krevjande-sak-1.16119592)

- I 2019 ble VG felt for brudd på flere punkter i Vær-varsom-plakaten. Ap-politiker Trond Giske var allerede i medias søkelys for å ha trødd over moralske grenser i sine relasjoner til yngre kvinner i partiet. Da VG fikk tilgang på en filmsnutt av Giske som danset med en yngre kvinner på et utested i Oslo, ble dette slått stort opp. Det var den 27 år gamle kvinnen som meldte VG til PFU. Hun følte seg blant annet feilsitert og at hun ikke ble ordentlig informert om hvordan saken ville bli fremstilt. Les hele saken her: [https://www.nrk.no/kultur/vg-saken_-felt-pa-fem-punkter-1.14677558](https://www.nrk.no/kultur/vg-saken_-felt-pa-fem-punkter-1.14677558)

- Les om andre typiske brudd på Vær-varsom-plakaten her: https://ndla.no/nb/subject:1:058bdbdb-aa5a-4a29-88fb-45e664999417/topic:1:9cb15fe1-6e3d-4698-99c1-62165405f278/topic:1:8e62d203-685d-46cf-8363-3b1366891c61/resource:1:183464

## Kilder
Les mer om Vær Varsom plakaten hos Presseforbundet: [https://presse.no/pfu/etiske-regler/vaer-varsom-plakaten/](https://presse.no/pfu/etiske-regler/vaer-varsom-plakaten/)

Les mer om Vær Varsom plakaten på SNL: [https://snl.no/V%C3%A6r_varsom-plakaten](https://snl.no/V%C3%A6r_varsom-plakaten)

Les mer om Vær Varsom plakaten på NDLA: [https://ndla.no/nb/subject:1:058bdbdb-aa5a-4a29-88fb-45e664999417/topic:1:537598a2-4857-40e0-b0bc-9a937e954374/topic:1:b5aa791d-937a-4ecf-88f6-0ec21abaf45a/resource:aeca31aa-4516-4eee-aacb-680506fa26df](https://ndla.no/nb/subject:1:058bdbdb-aa5a-4a29-88fb-45e664999417/topic:1:537598a2-4857-40e0-b0bc-9a937e954374/topic:1:b5aa791d-937a-4ecf-88f6-0ec21abaf45a/resource:aeca31aa-4516-4eee-aacb-680506fa26df)

Les mer om Vær Varsom plakaten på Wikipedia: [https://no.wikipedia.org/wiki/V%C3%A6r_Varsom-plakaten](https://no.wikipedia.org/wiki/V%C3%A6r_Varsom-plakaten)

Les mer om PFU på deres hjemmeside: [https://presse.no/pfu/](https://presse.no/pfu/)

Nyhetssak om brudd på Vær-varsom-plakaten: [https://www.nrk.no/kultur/vg-saken_-felt-pa-fem-punkter-1.14677558](https://www.nrk.no/kultur/vg-saken_-felt-pa-fem-punkter-1.14677558)

Nyhetssak om brudd på Vær-varsom-plakaten: [https://www.nrk.no/kultur/durek-verrett-tapte-mot-se-og-hor-i-pfu_-_-svaert-krevjande-sak-1.16119592](https://www.nrk.no/kultur/durek-verrett-tapte-mot-se-og-hor-i-pfu_-_-svaert-krevjande-sak-1.16119592)

Les om andre typiske brudd på Vær-varsom-plakaten her: [https://ndla.no/nb/subject:1:058bdbdb-aa5a-4a29-88fb-45e664999417/topic:1:9cb15fe1-6e3d-4698-99c1-62165405f278/topic:1:8e62d203-685d-46cf-8363-3b1366891c61/resource:1:183464](https://ndla.no/nb/subject:1:058bdbdb-aa5a-4a29-88fb-45e664999417/topic:1:9cb15fe1-6e3d-4698-99c1-62165405f278/topic:1:8e62d203-685d-46cf-8363-3b1366891c61/resource:1:183464)
